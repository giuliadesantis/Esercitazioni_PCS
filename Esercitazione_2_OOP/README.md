# Esercitazione sull’overload degli operatori

March 17, 2025

Questa esercitazione è obbligatoria e dev’essere consegnata al massimo alla data di consegna prevista per l’esercitazione sull’input output. 

Un numero complesso è un numero della forma z = a+ ib, dove i = sqrt(−1) è l’unità immaginaria. I due numeri reali a e b sono detti rispettivamente parte reale e parte immaginaria.

Si definisca una classe template complex_number che modella i numeri complessi. La classe template prende come parametro il tipo T il quale si rappresentano a e b sulla macchina. La classe deve funzionare correttamente per T = float e T = double.

Tale classe template deve:

- Avere un costruttore di default
- Avere un costruttore user-defined per l’inizializzazione di parte reale ed immaginaria
- Avere metodi che restituiscano il coniugato, la parte reale e la parte immaginaria
- Fornire un overload dell’operatore << per stampare il numero complesso. Se per esempio a = 1 e b= 2, dev’essere stampato 1+2i, mentre se b= −2 dev’essere stampato 1-2i.
- Fornire un overload degli operatori += e +.
- Fornire un overload degli operatori \*= e \*.
- Opzionale: in modo simile a quanto fatto in classe nel caso di rational , utilizzare i concept per vincolare T ad essere un tipo floating point. Verificare su [https://en.cppreference.com/w/cpp/header/concepts ](https://en.cppreference.com/w/cpp/header/concepts)qual è il concept da utilizzare a tal scopo.

Similmente a quanto fatto su rational, gli operatori + e \* implementati devono soddisfare correttamente i requisiti di commutatività quando l’operazione svolta è tra un complex_numer<T> ed un T.
2
